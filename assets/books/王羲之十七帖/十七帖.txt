二日，告氏女，新月哀摧不自勝， 奈何奈何。念痛慕，不可任。得疏知 汝故異惡懸心，雨濕熱復何 似，食不？吾牽勞並頓，勿復， 數日還，汝比自護。力不具。 徽之等書

得栢酒等六種，足下 出此已久，忽 致厚費，深勞 念慰。王慈具答。

范武騎。 汝比可也，定以何 日達東，想大

小並可行。遲 陳賜還。知汝 劣劣，吾常耳。即具。

患喉痛，憒憒，何強，晚當故造遲敘談。惟反，o

十七日先書，郗司馬未去。即日得足下書，為慰。先書以具，示覆數字。 吾前東， 粗足作佳觀。吾為逸民之懷久矣，足下何以
等複及此，似夢中語耶!無緣言面，為歎，書何能悉。 龍保等平安也，謝之甚遲，見卿舅可耳，至為簡隔也。

今往絲布單衣財一端。示致意。 計與足下別廿六年，於今雖時書問，不解闊懷。省足下先後二書，但增歎慨! 頃積雪凝
寒，五十年中所無。想頃如常，冀來夏秋間，或複得足下問耳。比者悠悠，如何可言。 吾服食久，猶為劣劣。大都比之年時，為複可。足下保
愛至上，臨書，但有惆悵。 知足下行至吳，念違離不可居，叔當西耶!遲知問。 瞻近無緣省苦，但有悲歎，
足下小大悉平安也，雲卿當來居此，喜遲不可言。想必果言，苦有期耳。亦度卿當不居京，此既避，又節氣佳，是以欣卿來也。此信旨
還具示問。 天鼠膏，治耳聾有驗不?有驗者乃是要藥。 朱處仁今所在?往得其書，信遂不取答。今因足下答
其書，可令必達。

足下今年政七十耶。知體氣常佳，此大慶也。想複勤加頤養。吾年垂耳順，推之人理，得爾以為厚幸，但恐前路轉欲逼耳。以爾要欲一遊目汶領，非複常言。足下但當保護，以俟此期，勿謂虛言。得果此緣，一段奇事也。

去夏得足下致邛竹杖，皆至。此士人多有尊老者，皆即分佈，令知足下遠惠之至。 省足下別疏，具彼土山川諸
奇。楊雄《蜀都》、左太沖《三都》，殊為不備悉。彼故為多奇，益令其遊目意足也。可得果，當告卿求迎，少人足耳。至時示意，遲此
期真以日為歲。想足下鎮彼土，未有動理耳。要欲及卿在彼，登汶嶺、峨眉而旋，實不朽之盛事。但言此心以馳於彼矣。

彼鹽井。火井皆有不?足下目見不?為欲廣異聞，具示。 省別，具足下小大問，為慰。多分張，念足下懸情。武昌諸子亦多遠宦，足下兼懷，
並數問不？老婦頃疾篤救命，恒憂慮。余粗平安，知足下情至。 旦夕都邑動靜清和，想足下使還乙乙。時州將桓公告
慰，情企足下數使命也。謝無奕外任，數書問，無他。仁祖日往，言尋悲酸，如何可言。 嚴君平、司馬相如、揚子雲皆有後不?

胡母氏從妹平安，故在永興居，去此七十也。吾在官，諸理極差。頃比復勿勿。來示雲與其婢問。來信 不得也。
胡母氏從妹平安故在永興居去此七十也吾在官諸理極差頃比復勿來示云與其婢問來信不得也

吾有七兒一女，皆同生。婚娶以畢，唯一小者尚未婚耳。過此一婚，便得至彼。今內外孫有十六人，足慰目前，足下情至委曲，故具示。

云譙周有孫 ，高尚不出，今為所在。其人有以副此志不? 令人依依，足下具示。 知有漢時講堂在，是漢何帝時立此? 知畫三皇
五帝以來備有。畫又精妙，甚可觀也。彼有能畫者不?欲因摹取，當可得不?信具告。 諸從並數有問，粗平安。唯修
載在遠，音問不數，懸情。司州疾篤，不果西，公私可恨。足下所云，皆盡事勢，吾無間然。諸問想足下別具，不復一一。

往在都，見諸葛顯，曾具問蜀中事。云成都城池門屋樓觀，皆是秦時司馬錯所修，令人遠想慨然。為爾不信?具示，為欲廣異聞。

 得足下旃罽、胡桃藥二種，知足下至戎鹽乃要也。是服食所須，知足下謂須服食。方回近之，未許吾此志。知我者希，此有成言。無緣見
 卿，以當一笑。 彼所須此藥草，可示，當致。 青李、來禽、子皆囊盛為佳，函封多不生。
櫻桃、日給滕， 足下所疏云：此果佳，可為致子，當種之。此種彼胡桃皆生也。吾篤喜
種果。今在田裡，惟以此為事，故遠及。足下致此子者，大惠也。 知彼清晏歲豐， 又所出有無，鄉故是名處。
且山川形勢乃爾，何可以不遊目!  虞安吉者，昔與共事，常念之。今為殿中將軍。前過云：與足下中表，不
以年老，甚欲與足下為下寮。意其資可得小郡，足下可思致之耶?所念，故遠及。

敕 付直弘文館 臣解無畏勒 充館本 臣褚遂良校 無失 僧權
